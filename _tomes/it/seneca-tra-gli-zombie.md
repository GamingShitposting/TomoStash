---
year: 2022
date: 2022-04-07
title: "Seneca tra gli zombie"
subtitle: "Guida filosofica di sopravvivenza al caos"
authors: "Rick Dufer"
cover: "9788807091650_quarta.jpg.800x800_q75.jpg"
file: "Seneca tra gli zombie (Rick Dufer) (Z-Library).epub"
isbn: "9788807091650"
webpage: "https://www.feltrinellieditore.it/opera/seneca-tra-gli-zombie/"
---

Il pericolo di perdersi nel rumore è altissimo e la capacità di orientarsi nel caos, così come nel vuoto di vite “con il pilota automatico”, è sempre più labile. Come zombie privi di coscienza, ci lasciamo dirigere da forze che non capiamo né padroneggiamo. E così finiamo per perdere il controllo e diventiamo qualcosa che non ci piace.
Eppure, ce la possiamo fare a riprendere il bandolo delle nostre esistenze.
Rick DuFer ci conduce lungo un percorso che, senza lasciare spazio a scappatoie e scusanti, ci porterà a recuperare il gusto della responsabilità, dell’esercizio del pensiero e, soprattutto, del dubbio.
Di fatto, la filosofia è uno strumento eccellente, che ci viene in aiuto nel contrastare lo tsunami di informazione, fraintendimenti, rabbia, depistaggi e illusioni di cui siamo investiti. Epitteto, Seneca e Marco Aurelio, ma anche Cartesio, Daniel Dennett, Spinoza e molti altri, sono personaggi di una vicenda filosofica che, fin dall’antichità, cerca di dare all’essere umano i mezzi, più che le risposte, per non deragliare nell’esistenza. E oggi Rick DuFer, spaziando nei vari ambiti di cui è fatta la nostra quotidianità, confeziona una cassetta degli attrezzi per il lettore che voglia non solo adattarsi allo spirito del suo tempo, ma anche scegliere liberamente cosa diventare, in un mondo nel quale diventiamo sempre più simili a tutti gli altri.

Come si sopravvive all’incertezza, alla confusione, alla dispersione dell’attenzione? Come si vince l’inerzia, il tran-tran mediatico che si contende i minuti della nostra vita? Come si combatte l’epidemia di infallibilismo dilagante? Come si smette, insomma, di vivere da zombie?

Dal popolare e impetuoso filosofo di Daily Cogito, un libro sferzante per ritrovare se stessi, contro l’omologazione, attraverso la saggezza, perché:

“Non è tutto noia, ciò che pensa”.